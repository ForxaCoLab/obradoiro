# Conceptualizar

Fase metodolóxica relativa á xeración colectiva de  **accións concretas** para a implementación de cada liña de acción, unha vez establecida a problemática do Habitar. 

10:00h - Comezaba a Fase 2 do obradoiro no plenario, coa interesante e inspiradora experiencia de MediaLab Prado, a cargo do seu Director Marcos García.

11:00h - Xa de volta na aula 9 do ÁGORA, continuaba o traballo en grupo. Por decisión maioritaria e debido á alta capacidade organizativa e de entendemento grupal, decidiuse traballar en conxunto e non divididos en subgrupos. Unha boa nova é que continuabamos xs mesmxs integrantes da equipa ca no día anterior, á que se sumaban tres novas caras.

![](https://forxa.colab.coruna.gal/Co-Lab/obradoiro/raw/master/o_habitar/imaxes/conceptualizar%2001.jpeg)


Probablemente a fase máis complexa do obradoiro, xa que se trataba de atopar os **retos e proxectos da líña de acción do Habitar**. Non se pedía unha resolución total, senón de definir un conxunto de temas e accións que abordasen parcialmente a liña e que, no seu conxunto, fosen susceptibles de converterse nun programa coherente.

Filtrado de ideas en base á súa coherencia coas normas de apertura (In-disciplinariedade, Coñecemento aberto, Produción e Comunidades de aprendizaxe) e ao seu impacto potencial e, finalmente unha clusterización de accións e retos.

O resultado deste proceso resultaría na posibilidade de prototipar un dos tres grandes programas de acción concretos que saíron desta fase:

1. Colectivizar/Democratizar bens (vivenda, prazas, etc) que fagan sostibles as vidas privadas.
2. "Aldeanizar a cidade" (consumo de proximidade)
3. Acceder a outros xeitos de habitar en común baseados no uso vs. propiedade.


O resultado do panelado da Fase de Conceptualización quedaría do seguinte xeito:


![](https://forxa.colab.coruna.gal/Co-Lab/obradoiro/raw/master/o_habitar/imaxes/conceptualizar%2002.jpg)
