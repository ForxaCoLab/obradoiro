# Prototipado
Despois de finalizar a mañá coa práctica e dinámica ponencia de Nagore de los Ríos sobre Gobernanza e Participación e do xantar colectivo, pasariamos á última parte do obradoiro, xa na sesión de tarde, onde Juan Freire nos falaría de Comunidades de aprendizaxe.

![](https://forxa.colab.coruna.gal/Co-Lab/obradoiro/raw/master/o_habitar/imaxes/canvas.jpg)


17:00h - Comezaba cunha hora de retraso a Fase 3 e última do obradoiro debido ao debate cidadán xurdido durante a última ponencia.

O momento de escoller cal dos tres proxectos se quería prototipar non foi doado dentro do grupo do Habitar. Algúns/has dxs integrantes houbesen preferido optar por cuestións máis relacionadas cos usos comunitarios da vivenda ou de desmercantilización da mesma. Sen embargo, finalmente houbo consenso colectivo por definir as accións precisas para o potencial proxecto de ¨Aldeanizar a Cidade¨. 

Os puntos que tivemos que definir dentro do prototipado do programa de accións a desenvolver foron os seguintes:

**DEFINICIÓN**: ¨Aldeanizar a Cidade¨ dentro do marco da Agra do Orzán

**OBXECTIVOS:**

* Humanizar relacións (máis contacto e coidados entre *s veciñ*s)
* Tecer Redes de apoio (aldeanizando minimizamos medos)
* Minimizar impacto ambiental (comercio local, espazos verdes, incorporar saberes tradicionais ou locais)
* Potenciar economía local (distribución da riqueza)
* Visibilizar a aldea que hai na cidade
* Explorar outras formas de xestionar os bens (públicos, privados e comunais) orientadas ao ben común ou ¨Bon Vivir¨.

**COMUNICACIÓN**: 

* Cocreación desde metodoloxías de participación
* Taboleiros ou puntos fixos de info. (Ágora, Mercado Conchiñas)
* Linguaxes compartidas (simplicius)

**ALIANZAS**:

* Outr*s nen*s (todos os axentes que partcipan do espazo)
* Tendeir*s pequeno comercio
* Hortas comunitarias Agra
* Mercado das Conchiñas (Produtorxs)
* Asociación Migrantes
* Veciñ*s (mapear)
* Concello
*  Ágora...

**METODOLOXÍA E FERRAMENTAS:**

* Co-creación e participación directa
* Convocatoria permanente
* Escoita activa
* Promover o espazo e unha convocatoria aberta
* Slow innovación
* Identificación de axentes do barrio con procesos de diálogo

**RECURSOS**: tempos longos, formación dun equipo motor, mediación temporal con trasvase á cidadanía... 
Non nos daría tempo a definir de forma concreta máis aspectos financeiros, de equipa e infraestruturas do proxecto Aldeanizar a Cidade.

O resultado do CANVAS foi o seguinte:

![](https://forxa.colab.coruna.gal/Co-Lab/obradoiro/raw/master/o_habitar/imaxes/prototipado%2001.jpg)

19h00 - Posta en común no plenario a cargo de Fran e Andrea:

![](https://forxa.colab.coruna.gal/Co-Lab/obradoiro/raw/master/o_habitar/imaxes/IMG_3103.JPG)

